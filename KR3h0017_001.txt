# -*- mode: mandoku-view; -*-
#+TITLE: 圖畫見聞誌
#+DATE: 2015-09-12 00:16:19.435188
#+PROPERTY: ID KR3h0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB07n0609-001圖畫見聞誌-卷一.
<pb:KR3h0017_SBCK_001-1a>¶
圖畫見聞誌卷第一¶
　　　　　　　　　　　　　　　郭　若虗　&KR0103;¶
　叙論¶
　　　叙諸家文字　叙國朝求訪　敘自古規鑒¶
　　　敘圖畫名意　叙製作楷模　論衣冠異制¶
　　　論氣韻非師　論用筆得失　論曹吴體法¶
　　　論吴生設色　論婦人形相　論收藏聖像¶
　　　論三家山水　論黄徐體異　論畫龍體法¶
　　　論古今優劣¶
　　　　　敘諸家文字¶
自古及近代紀評畫筆文字非一難悉具載聊以其𫠦見聞篇¶
* 版本
 |      SBCK|【四部叢刊】  |
 |       WYG|【四庫全書・文淵閣】|
目次之凡三十家¶
名畫集(南齊高帝/撰)古畫品録(謝赫&KR0103;)装馬譜(毛恵逺/&KR0103;)¶
昭公録(梁武帝/&KR0103;)僧繇録(亡名氏)畫說文(亡名氏)¶
<pb:KR3h0017_SBCK_001-1b>¶
述畫記(後魏孫暢之/&KR0103;)續畫品録(陳姚最/撰)後畫品録(唐沙門/彦悰&KR0103;)¶
畫斷(張懐瓘&KR0103;)名畫獵精録(亡名氏)後畫品録(李嗣真&KR0103;)¶
襍色駿&KR0016;録(韓幹撰)繪境(張璪&KR0103;)畫評(顧況撰)¶
續畫評(劉整&KR0103;)公私畫録(裴孝源/&KR0103;)畫拾遺録(竇蒙&KR0103;)¶
畫山水録(吴恬&KR0103;/一名玢)唐朝名畫録(朱景玄/&KR0103;)&KR0663;代名畫記(張彦逺/&KR0103;)¶
畫山水訣(荆浩&KR0103;一/名洪谷子)梁朝畫目(亡名氏)廣畫新集(蜀沙門/仁顯&KR0103;)¶
益州畫録(辛顯&KR0103;)江南畫録(亡名氏)江南畫録拾遺(徐鉉/&KR0103;)¶
廣梁朝畫目(皇朝胡/嶠&KR0103;)緫畫集(黄休復&KR0103;)本朝畫評(劉道醇纂/符嘉應&KR0103;)¶
　　　　　叙國朝求訪¶
畫之源流諸家𤰅載爰自唐季兵難五朝亂離圖畫之好乍存¶
乍失逮我宋上符天命下順人心肇建皇基肅清六合沃野謳¶
歌之際復見堯風坐客間宴之餘兼窮繪事太宗皇帝欽明濬¶
哲冨藝多才時方諸偽歸真四荒重譯萬機豐暇屢購&KR0903;竒太¶
平興國間詔天下郡縣搜訪前哲墨蹟圖畫先是荆湖轉運使¶
<pb:KR3h0017_SBCK_001-2a>¶
得漢張芝草書唐韓幹馬二本以獻之韶州得張九齡畫像并¶
文集九卷表進後之繼者難可勝紀又𠡠待詔髙文進黄居寀¶
搜訪民間圖畫端拱元年以崇文院之中堂置祕閣命吏部侍¶
郎李至兼祕書監㸃檢供御圖書𨕖三館正本書萬卷實之祕¶
監以進御退餘藏扵閣内又&KR0025;中降圖畫并前賢墨跡數千軸¶
以藏之淳化中閣成上飛白書額親幸召近臣縦觀圖籍賜宴¶
又以供奉僧元靄𫠦冩御容二軸藏扵閣又有天章龍圖寳文¶
三閣後苑有圖書庫皆藏貯圖書之府祕閣每&KR0010;因暑伏曝&KR2146;¶
近侍曁館閣諸公張筵縦觀圖典之盛無替天禄石渠妙楷寶¶
蹟矣¶
　　　　　敘自古規鑒¶
易稱聖人有以見天下之𧷤而擬諸其形容象其物冝是故謂¶
之象又曰象也者像此者也甞考前賢畫論首稱像人不獨神¶
氣骨法衣紋向背為難盖古人必以聖賢形像徃昔事實含毫¶
<pb:KR3h0017_SBCK_001-2b>¶
命素製為圖畫者要在指鑒賢愚彂明治亂故魯殿紀興癈之¶
事麟閣會勲業之臣迹曠代之幽潛託無窮之炳煥昔漢孝武¶
帝欲以鉤弋趙婕妤少子為嗣命大臣輔之惟霍光任重大可¶
屬社稷乃使黄門畫者畫周公&KR0018;成王朝諸侯以賜光孝成帝¶
逰扵後庭欲以班婕妤同輦載婕妤辭曰觀古圖畫聖賢之君¶
皆有名臣在側三代末主乃有嬖倖今欲同輦得無近似之乎¶
上善其言而止太后聞之喜曰古有樊&KR0078;今有班婕妤又甞設¶
宴飲之會趙李諸侍中皆引滿舉白談笑大噱時乗輿幄坐張¶
畫屏風畫紂醉踞妲己作長夜之樂上因顧指畫問班伯曰紂¶
為無道至扵是乎伯曰書云乃用婦人之言何有踞肆扵朝𫠦¶
謂衆悪歸之不如是之甚者也上曰茍不若此此圖何戒伯曰¶
沈湎扵酒微子𫠦以告去也式號式謼大雅𫠦以流連也謂書¶
&KR0075;亂之戒其原在扵酒上喟然歎曰乆不見班生今日復聞讜¶
言後漢光武明徳馬皇后美扵色厚扵徳帝用嘉之甞&KR0025;觀畫¶
<pb:KR3h0017_SBCK_001-3a>¶
虞舜見娥皇女英帝指之戯后曰恨不得如此為妃又前見陶¶
唐之像后指堯曰嗟乎羣臣百僚恨不得為君如是帝顧而笑¶
唐徳宗詔曰貞元己巳&KR0010;秋九月我行西宫瞻閎閣崇構見老¶
臣遺像顒然肅然和敬在色想雲龍之叶應感致業之艱難覩¶
徃思今取𩔖非逺文宗大和二年自&KR0103;集尚書中君臣事迹命¶
畫工圖扵太液亭朝夕觀覽焉漢文翁學堂在益州大城内昔¶
經頽&KR0440;後漢蜀郡太守髙朕復繕立乃圖畫古人聖賢之像及¶
禮器瑞物扵壁唐韋機為檀州刺史以邉人僻陋不知文儒之¶
貴脩學館畫孔子七十二弟子漢晋名儒像自為賛敦勸生徒¶
繇兹大化夫如是豈非文未盡經緯而書不能形容然後繼之¶
扵畫也𫠦謂與六籍同功四時並運亦冝哉¶
　　　　　敘圖畫名意¶
古之祕畫珍圖名隨意立典範則有春秋毛詩論語孝經爾雅¶
等圖(上古之畫/多遺其姓)其次後漢蔡邕有講學圖梁張僧繇有孔子問¶
<pb:KR3h0017_SBCK_001-3b>¶
禮圖隋鄭法士有明堂朝㑹圖唐閻立徳有封禪圖尹繼昭有¶
雪宫圖觀徳則有帝舜娥皇女英圖(亡名/氏)隋展子䖍有禹治水¶
圖晋戴逵有列女仁智圖宋陸探微有勲賢圖忠鯁則隋楊契¶
丹有辛毗引裾圖唐閻立本有陳元逹鎖諫圖呉道子有朱雲¶
折檻圖髙節則晋顧凱之有祖二疎圖王廙有木鴈圖宋史藝¶
有屈原漁父圖南齊蘧僧&KR0903;有巢由洗耳圖壮氣則魏曹髦有¶
卞荘刺虎圖宋宗炳有獅子撃象圖梁張僧繇有漢武射鮫圖¶
冩景則晋明帝有輕舟迅邁圖衛協有穆天子宴瑤池圖史道¶
碩有金谷園圖顧凱之有雪霽望五老峯圖靡麗則晋戴逵有¶
南朝貴戚圖宋𡊮倩有丁貴人彈曲項琵琶圖唐周昉有楊妃¶
架雪衣女亂雙陸局圖風俗則南齊毛恵逺有剡中谿谷村&KR0469;¶
圖陶景真有永嘉屋邑圖隋楊契丹有長安車馬人物圖唐韓¶
滉有堯民鼔腹圖(以上圖畫雖不能盡見其迹前人載之/甚詳但愛其佳名聊取一二𩔖而録之)¶
　　　　　敘製作楷模¶
<pb:KR3h0017_SBCK_001-4a>¶
大率圖畫風力氣韻固在當人其如種種之要不可不察也畫¶
人物者必分貴賤氣皃朝代衣冠釋門則有善功方便之顔道¶
像必具&KR0113;真度丗之範帝王當崇上聖天日之表外夷應得慕¶
華欽順之情儒賢即見忠信禮義之風武士固多勇悍英烈之¶
皃隱逸俄識肥遁髙丗之節貴戚盖尚紛華侈靡之容帝釋須¶
明威福嚴重之儀&KR0017;神乃作醜䰩(尺者/切)馳趡(于&KR0017;/切)之状士女冝¶
冨秀色婑(烏果/切)媠(奴坐/切)之態田家自有醇甿朴野之真恭驁愉¶
𢡖又在其間矣畫衣紋林木用筆全𩔖扵書畫衣紋有重大而¶
調暢者有縝細而勁健者勾綽縦掣理無妄下以状髙側深斜¶
卷摺飄舉之勢畫林木有樛枝挺幹屈節皴皮紐裂多端分敷¶
萬状作怒龍驚虺之勢聳凌雲翳日之姿冝須崖岸豐𨺚方稱¶
蟠根老壮也畫山石者多作礬頭亦為凌面落筆便見堅重之¶
性皴淡即生窊凸之形每畱素以成雲或借地以為雪其破墨¶
之功尤為難也畫畜獸者全要停分向背筋力精神肉分肥圓¶
<pb:KR3h0017_SBCK_001-4b>¶
毛骨隱起仍分諸物𫠦禀動止之性(四&KR0085;唯兎掌底/有毛謂之建毛)畫龍者折¶
出三停(自首至&KR0553;&KR0553;至/腰腰至尾也)分成九似(角似鹿頭似駝眼似鬼項似/蛇腹似蜃鱗似魚爪似鷹掌)¶
(似虎耳/似牛也)窮㳺泳蜿蜒之妙得回蟠&KR0155;降之冝仍要&KR0952;鬛肘毛筆¶
畫壮快直自&KR0079;中生出為佳也(凡畫龍開口者易為巧合口者/難為功畫家&KR0091;開口猫兒合口)¶
(龍言其/两難也)畫水者有一擺之波三摺之浪布之字之𫝑分虎爪之¶
形湯湯若動使觀者浩然有江湖之思為妙也畫屋木者折筭¶
無&KR0635;筆畫匀壮深逺透空一去百斜如隋唐五代巳前洎國初¶
郭忠恕王士元之流畫樓閣多見四角其斗栱逐鋪作為之向¶
背分明不失繩墨今之畫者多用直尺一&KR0556;界畫分成斗栱筆¶
迹繁襍無壮麗間雅之意畫花果草木自有四時景候隂陽向¶
背筍條老嫰苞萼後先逮諸園蔬野草咸有出土體性畫翎毛¶
者必須知識諸禽形體名件自觜喙口臉眼縁(去聲)叢林腦毛¶
披蓑毛翅有梢(去聲)翅有蛤翅翅&KR0022;(上聲)上有大節小節大小¶
窩翎次及六梢又有料(平聲)風掠草(䌤縫翅/羽之間)散尾壓磹尾肚毛¶
<pb:KR3h0017_SBCK_001-5a>¶
腿袴尾錐脚有探𤓰(三節)食爪(二節)撩爪(四節)托爪(一節)宣黄¶
八甲鷙鳥眼上謂之看棚(一名/看簷)背毛之間謂之合澑山鵲雞𩔖¶
各有&KR0010;時蒼嫰皮毛眼爪之異家鵞鴨即有子肚野飛水禽自¶
然輕梢(去聲)如此之𩔖或鳴集而羽翮緊戢或寒棲而毛葉鬆¶
泡(去聲)巳上具有名體處𫠦必須融㑹闕一不可設或未識漢¶
殿呉殿梁柱斗栱义手替木熟柱駝峯方莖頟道抱間昻頭羅¶
花羅幔暗制綽幕猢孫頭琥珀枋龜頭虎座飛簷撲水&KR0553;風化¶
&KR0440;垂魚惹草當鉤曲脊之𩔖慿何以畫屋木也畫者尚罕能精¶
究況觀者乎¶
　　　　　論衣冠異制¶
自古衣冠之制荐有變更指事繪形必分時代衮冕法服三禮¶
𤰅存物状寔繁難可得而載也漢魏巳前始戴幅巾晋宋之丗¶
方用&KR0456;䍦後周以三尺皁絹向後幞𩬊名折上巾通謂之幞頭¶
武帝時裁成四脚隋朝唯貴臣服黄綾紋袍烏紗帽九環帶六¶
<pb:KR3h0017_SBCK_001-5b>¶
合靴(起扵/後魏)次用桐木黒漆為巾子裹扵幞頭之内前繋二脚後¶
垂二脚貴賤服之而烏紗帽漸&KR0440;唐太宗甞服翼善冠貴臣服¶
進徳冠至則天朝以絲葛為幞頭巾子以賜百官開元間始易¶
以羅又别賜供奉官及内臣圓頭宮樸巾子至唐末方用漆紗¶
裹之乃今幞頭也三代之際皆衣襴衫秦始皇時以紫緋緑&KR0129;¶
為三等品服庶人以白國語曰袍者朝也古公卿上服也至周¶
武帝時下加欄唐髙宗朝給五品以上隨身魚又勅品官紫服¶
金玉帶深淺緋服並金帶深淺緑服並銀帶深淺青服並鍮石¶
帶庶人服黄銅鐡帶一品以下文官帶手巾筭袋刀子礪石武¶
官亦聽睿宗朝制武官五品巳上帶七事跕蹀(佩刀刀子磨石/契苾真&KR0938;厥計)¶
(筒火石/袋也)開元&KR0004;復罷之晋䖏士馮翼衣布大袖周縁以皁下加¶
襴前繫二長帶隨唐朝野服之謂之馮翼之衣今呼為直掇(禮/記)¶
(儒行篇魯哀公問扵孔子曰夫子之服其儒服與孔子對曰丘/少居魯衣逢掖之衣長居宋冠章甫之冠注云逢大也大掖大)¶
(&KR0209;禪衣也逢掖/與馮翼音相近)又梁志有袴褶以&KR0025;戎事三代巳前人皆跣&KR0085;¶
<pb:KR3h0017_SBCK_001-6a>¶
三代以後始服木屐伊尹以草為之名曰履秦丗參用絲革靴¶
本胡服趙靈王好之制有司衣袍者宜穿皁靴唐代宗朝令宫¶
人侍左右者穿紅錦靿靴凡在經營𫠦冝詳辨至如閻立本圖¶
昭君妃(音配)虜戴帷帽以據鞍王知慎畫梁武南郊有衣冠而¶
跨馬殊不知帷帽創&KR0025;隋代軒車&KR0440;自唐朝雖弗害為名蹤亦¶
丹青之病耳(帷帽如今之席/帽周回垂網也)¶
　　　　　論氣韻非師¶
謝赫云一曰氣韻生動二曰骨法用筆三曰應物像形四曰隨¶
𩔖賦彩五曰經營位置六曰傳模移冩六法精論萬古不移然¶
而骨法用筆以下五者可學如其氣韻必在生知固不可以巧¶
宻得復不可以&KR0010;月到黙契神會不知然而然也甞試論之竊¶
觀自古奇迹多是軒冕才賢巖穴上士依仁㳺藝探𧷤鉤深髙¶
雅之情一&KR0009;扵畫人品旣巳髙矣氣韻不得不髙氣韻旣巳髙¶
矣生動不得不至𫠦謂神之又神而能精馬凡畫必周氣韻方¶
<pb:KR3h0017_SBCK_001-6b>¶
號丗珎不爾雖竭巧思止同衆工之事雖曰畫而非畫故楊氏¶
不能授其師輪扁不能傳其子繫乎得自天機出扵靈府也且¶
如丗之相押字之術謂之心印本自心源想成形迹迹與心合¶
是之謂印矧乎書畫彂之扵情思契之扵綃楮則非印而何押¶
字且存諸貴賤禍福書畫豈逃乎氣韻髙卑夫畫猶書也楊子¶
曰言心聲也書心畫也聲畫形君子小人見矣¶
　　　　　論用筆得失¶
凡畫氣韻本乎㳺心神彩生扵用筆用筆之難斷可識矣故愛¶
賔稱唯王獻之能為一筆書陸探微能為一筆畫無適一篇之¶
文一物之像而能一筆可就也乃是自始及終筆有朝揖連緜¶
相屬氣脉不斷𫠦以意存筆先筆周意内畫盡意在像應神全¶
夫内自&KR0085;然後神間意㝎神閒意㝎則思不竭而筆不困也昔¶
宋元君將畫圖衆史皆至受揖而立舐筆和墨在外者半有一¶
史後至者儃儃然不趨受揖不立因之舎公使人視之則解衣¶
<pb:KR3h0017_SBCK_001-7a>¶
盤礴羸君曰可矣是真畫者也又畫有三病皆繋用筆𫠦謂三¶
者一曰版二曰刻三曰結版者腕弱筆癡全&KR0635;取與物状平褊¶
不能圓混也刻者運筆中疑心手相戾勾畫之際妄生圭角也¶
結者欲行不行當散不散似物凝礙不能流暢也未窮三病徒¶
舉一隅畫者鮮克畱心觀者當煩拭眥(大抵氣韻髙筆畫壮則/愈玩愈妍其或格凡毫)¶
(懦初觀縦似可采/乆之還復意怠矣)¶
　　　　　論曹吴體法¶
曹吴二體學者𫠦宗按唐張彦逺&KR0663;代名畫記稱北齊曹仲逹¶
者本曹國人最推工畫&KR0394;像是為曹謂唐吴道子曰吴呉之筆¶
其勢圖轉而衣服飄舉曹之筆其體稠疊而衣服緊窄故後輩¶
稱之曰呉帶當風曹衣出水又按蜀僧仁顯廣畫新集言曹曰¶
昔笁乾有康僧㑹者初入呉設像行道時曹不興見西國佛畫¶
儀範冩之故天下盛傳曹也又言呉者起扵宋之呉&KR0788;之作故¶
號呉也且南齊謝赫云不興之迹代不復見唯祕閣一龍頭而¶
<pb:KR3h0017_SBCK_001-7b>¶
已觀其風骨擅名不虗呉暕之說聲微迹曖丗不復傳(謝赫云/擅美當)¶
(年有聲京洛在第/三品江僧寳下也)至如仲達見北齊之朝距唐不逺道子顯開¶
元之後繪像仍存證近代之師承合當時之體範況唐室巳上¶
未立曹呉豈顯釋寡要之談亂愛賔不刋之論推時驗迹無愧¶
斯言也(雕塑鑄像/亦本曹吳)¶
　　　　　論呉生設色¶
呉道子畫今古一人而巳愛賔稱前不見顧陸後無来者不其¶
然㦲甞觀𫠦畫墻壁卷軸落筆雄勁而傅彩簡淡或有墻壁間¶
設色重處多是後人装飾至今畫家有輕拂丹青者謂之呉装¶
(雕塑之像/亦有呉装)¶
　　　　　論婦人形相¶
歴觀古名士畫金童玉女及神僊星官中有婦人形相者皃雖¶
端嚴神必淸古自有威重儼然之色使人見則肅恭有歸仰之¶
心今之畫者但貴其姱麗之容是取恱扵衆目不達畫之理趣¶
<pb:KR3h0017_SBCK_001-8a>¶
也觀者察之¶
　　　　　論収藏聖像¶
論者或曰不冝収藏佛道聖像恐其䙝慢葷&KR0126;難可時時展玩¶
愚謂不然凡士君子相與觀閱書畫為適則必䖏閒靜但鑒賞¶
精能瞻崇遺像悪有䙝慢之心㦲且古人𫠦製佛道功徳則必¶
專心勵志曲盡其妙或以希福田利益是其尤為着意者況自¶
呉曹不興晋顧凱之戴逵宋陸探微梁張僧繇北齊曹仲達隋¶
鄭法士楊契丹唐閻立徳立本呉道子周昉盧楞伽之流及近¶
代侯翼朱繇張圖武宗元王瓘髙益髙文進王靄孫夢卿王道¶
真李用及李象坤蜀髙道興孫位孫知微范瓊勾龍爽石恪金¶
水石城張玄蒲師訓江南曹仲元陶守立王齊翰顧徳謙之倫¶
無不以佛道為功豈非釋梵荘嚴真仙顯化有以見雄才之浩¶
博盡學志之精深者乎是知云不冝収藏者未為要說也¶
　　　　　論三家山水¶
<pb:KR3h0017_SBCK_001-8b>¶
畫山水唯營丘李成長安關同&KR0160;原范寛智妙入神才髙出𩔖¶
三家鼎跱百代標程前古雖有傳丗可見者如王維李思訓荆¶
浩之倫豈能方駕近代雖有專意力學者如翟院深劉永紀真¶
之輩難繼後塵(翟學李劉學/關紀學范)夫氣象蕭疎烟林清曠毫鋒穎脫¶
墨法精微者營丘之製也石體堅凝襍木豐茂臺閣古雅人物¶
幽間者關氏之風也峯巒渾厚勢状雄強搶(上聲)筆俱均人屋¶
皆質者范氏之作也(煙林平逺之妙始自營丘畫松葉謂之攅/針筆不染淡自有榮茂之色𨵿畫木葉間)¶
(用墨揾時出枯梢筆蹤勁利學者難到范畫林木或側或欹形/如&KR0367;盖别是一種風規但未見畫松栢耳畫屋旣質以墨籠染)¶
(後輩目/為鐵屋)復有王士元王端燕貴許道寜髙克明郭熈李宗成丘¶
訥之流或有一體或具體而微或預造堂室或各開戸牖皆可¶
稱尚然藏畫者方之三家猶諸子之扵正經矣(𨵿同雖師荆浩/盖青出扵藍也)¶
　　　　　論黄徐體異¶
諺云黄家冨貴徐熈野逸不唯各言其志盖亦耳目𫠦習得之¶
於心應之扵手也何以明其然黄筌與其子居寀始並事蜀為¶
<pb:KR3h0017_SBCK_001-9a>¶
待詔筌後累遷如京副使旣歸朝筌領真命為宫賛(或曰筌到/闕未乆物)¶
(故今之遺迹多是在蜀中日作故徃徃/有廣政年号宫賛之命亦恐傳之誤也)居寀復以待詔録之皆¶
給事禁中多冩禁籞𫠦有&KR0903;禽瑞鳥竒花怪石今傳丗桃花鷹¶
鶻純白雉兎金盆鵓鴿孔雀龜鶴之𩔖是也又翎毛骨氣尚豐¶
滿而天水分色徐熈江南䖏士志節髙邁放逹不覊多状江湖¶
𫠦有汀花野竹水鳥淵魚今傳丗鳧雁鷺鷥蒲藻鰕魚叢艶折¶
枝園蔬藥苗之𩔖是也又翎毛形骨貴輕秀而天水通色(言多/状者)¶
(縁人之稱&KR0147;分两家作用亦在臨時命意大抵/江南之藝骨氣多不及蜀人而蕭洒過之也)二者猶春籣秋¶
菊各擅重名下筆成&KR0903;揮毫可範復有居寀兄居寳徐熈之孫¶
曰崇嗣崇矩蜀有刁䖏士(各光下一字/犯太祖廟諱)劉賛滕昌祐夏侯延祐¶
李懐衮江南有唐希雅希雅之孫曰中祚曰𪧐及解䖏中輩都¶
下有李符李吉之儔及後来名手間出跂望徐生與二黄猶山¶
水之有正經也(黄筌之師刁䖏士/猶関同之師荆浩)¶
　　　　　論畫龍體法¶
<pb:KR3h0017_SBCK_001-9b>¶
畫龍唯五代四明僧傳古大師其名最著觀其體則筆墨遒爽¶
善為蜿蜒之状(皇建院法堂屏/風是其真迹)至任&KR0025;一待詔之作稍加恠怒¶
(建𨺚觀翊教院玉皇/殿後是其真迹也)今雀白𫠦圖又得其要(建隆觀翊教院玉/皇殿中羅㬋邉有)¶
(一龍頭北都大安寺/羅漢壁有龍一條)恨不見不興祕閣之頭軌範同否又不知¶
葉公當日𫠦遇厥状何如自昔豢龍氏殁龍不復擾𫠦謂上飛¶
于天晦隔層雲下歸于泉深入無底人不可得而見也今之圖¶
冩固難推以形似但觀其揮毫落筆筋力精神理契呉畫&KR0294;神¶
也(前論三停九似亦以人多不/識真龍先匠𫠦遺傳授之法)¶
　　　　　論古今優劣¶
或問近代至藝與古人何如荅曰近代方古多不及而過亦有¶
之若論佛道人物士女牛馬則近不及古若論山水林石花竹¶
禽魚則古不及近何以明之且顧陸張吴中及二閻皆純重雅¶
正性出天然(晋顧凱之宋陸探微梁張僧繇/唐閻立徳閻立本曁吴道子也)呉生之作為萬丗¶
法号曰畫聖不亦冝㦲(巳上皆極/佛道人物)張周韓戴氣韻骨法皆出意¶
<pb:KR3h0017_SBCK_001-10a>¶
表(唐張萱周昉皆工士女韓幹工馬戴嵩工牛或問曰何以但/舉韓幹而不及曹霸止引戴嵩而弗&KR0091;韓滉荅曰韓師曹將)¶
(軍戴法韓晋公但舉其弟子可知其師也至知韋鑒曁/猶子鶠皆善畫馬但取其尢著者明之難即徧舉也)後之學¶
者終莫能到故曰近不及古至如李與𨵿范之迹徐曁二黄之¶
蹤前不謝師資後無復繼踵借使二李三王之輩復起邉鸞陳¶
庶之倫再生亦將何以措手扵其間㦲故曰古不及近(二李則/李思訓)¶
(將軍并其子昭道中舎三王則王維右丞曁王/熊王&KR0535;悉工山水邉鵉陳庶工花鳥並唐人也)是以推今考古¶
事絶理窮觀者必辨金鍮無焚玉石¶
圖畫見聞誌卷第一¶
